# Is Design Dead?

Martin Fowler kirjoittaa artikkelissaan ”Is Design Dead?” ajatuksistaan Extreme Programmingin ja ohjelmistosuunnittelun näkemysten eriäväisyyksistä. Fowlerin mielestä projektit, jotka käyttävät evoluutiomaista suunnittelua, tulevat aina epäonnistumaan ja XP:n kannattajat ovat siirtymässä enemmän juuri evoluutiomaiseen lähestymistapaan.

Fowler kertoo ymmärtävänsä etukäteen tehdyn suunnitteluun liittyvät ongelmat ja haasteet, mutta pitää sitä silti parempana kuin ”ohjelmoi ja korjaa” tyylistä kehitystä. On kuitenkin oltava mahdollista toteuttaa ohjelmistoprojektit käyttäen tunnettuja suunnittelumalleja ja tekniikoita kuten UML-kaaviota.
 
Yksi suunnitteluun liittyvä iso ongelma on tietysti vaatimusten muuttuminen projektin aikana.  Myös sama muutos tehtynä projektin lopussa voi maksaa tuhatkertaisesti projektin verrattuna jos se tehtäisiin projektin alkupuolella. Projekti on siis suunniteltava olemaan joustava, jolloin on mahdollista reagoida muutoksiin. Tämä kuitenkin vaatii suunnittelua ja etukäteen tehtyä ”investointeja” jotka sotivat XP:n ideoita vastaan.

Fowlerin vastaus artikkelin otsikon asettamaan kysymykseen on: ”ei, mutta se on muuttunut”.




# Johtaminen perinteisissä ja ketterissä ohjelmistoprojekteissa

Monet ohjelmistoprojektit epäonnistuvat ja siihen liittyviä syitä on etsitty myös niiden johtamisesta. 

Perinteisesti projektipäällikkö koordinoi ohjelmistokehittäjien toimintaa ja viestii sidosryhmien kanssa. Häneltä odotetaan paljon, esimerkiksi hyviä vuorovaikutustaitoja, kykyä ratkaista ongelmatilanteita tai konflikteja, alaisten motivointia ja arviointia. Johtajille tärkeimpiä taitoja ovat niin kutsutut pehmeät taidot ja teknisiä taitoja pidetään toissijaisina. Ehkä näistä asioista johtuen perinteisen projektipäällikön roolia on oikeastaan korostettu.

Ketterät menetelmät ovat yrittäneet muuttaa ajattelutapaa enemmän vastuun jakamiseen ja tiimin yhteistyön painottamiseen, johtajan roolia ei siis yleensä keskitetä yhdelle henkilölle. Tiimit voivat olla itseorganisoituvia ja tiimin jäsenet omaksuvat tilanteen mukaan itselleen sopivia rooleja. 

Vaikka käytössä olisikin perinteinen johtajuusmalli, ovat ketterät menetelmät nostaneet esille uusia näkemyksiä johtamisen uudesta ajattelutavasta. 



